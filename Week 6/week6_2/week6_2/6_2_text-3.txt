.

Een Turkse rechtbank heeft 25 mensen tot een levenslange gevangenisstraf veroordeeld voor deelname aan de mislukte staatsgreep in juli vorig jaar.
Bij elkaar waren 28 mensen in staat van beschuldiging gesteld voor incidenten op de marinebasis in de noordwestelijke provincie Kovaeli in de nacht van de couppoging.

Eerder deze maand werden 42 voormalige militairen al schuldig bevonden aan een poging president Erdogan te vermoorden.

Sinds de mislukte couppoging zijn honderdvijftigduizend mensen ontslagen en meer dan vijftigduizend mensen zitten vast vanwege vermeende betrokkenheid bij de coup.

De Turkse regering denkt dat de in de VS levende geestelijke Fethullah Gülen achter de staatsgreep zit.

Tijdens de herdenking van de coup in juli, herhaalde Erdogan dat hij bereid is de doodstraf te herinvoeren.